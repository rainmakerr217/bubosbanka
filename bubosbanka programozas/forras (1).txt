Búbos banka

Leírás és életmód

Hosszútávú vonuló, a telet Afrikában tölti. Fõként rovarokat, férgeket, hernyókat, tücsköket, bogarakat, sáskát, vagyis csak állati eredetû táplálékot fogyaszt. Röpte lepkeszerûen hullámzó. Táplálékkeresés közben sokat mozog a talajon, ilyenkor kevésbé feltûnõ. Az állattartó telepek körül találkozhatunk vele leggyakrabban, mert a szerves trágyában elõforduló rovarokat, férgeket elõszeretettel fogyasztja. A mezõgazdaság intenzívvé válása kedvezõtlenül hat az állomány nagyságára. A kisparcellás, extenzív mezõgazdaság növelésével pozitív hatást érhetünk el a faj elterjedésében.

Élõhelye, költése

Hazánkban a sûrû, zárt erdõk kivételével mindenütt elõfordulhat, de leginkább a mozaikos mezõgazdasági területeket, gyümölcsösöket, szõlõsöket, puhafás ligeterdõket kedveli. Kisebb településeken, falvakban is sokszor látni, akár költhet is az épületek (fészerek, ólak, istállók) kisebb üregeiben. Harkályok odúit szívesen elfoglalja, de kidõlt, korhadt fák üregeiben, kõrakásokban, üregekben bárhol költhet, akár a talajszintben is. Az 5-10 piszkosfehér tojáson kizárólag a tojó kotlik, a hím a táplálékot hordja, a fiókák etetésében viszont mindkét szülõ részt vesz. A népnyelv büdös bankának, vagy szurtos dudunak is hívja, mivel a fiókák veszélyérzet esetén bûzös ürüléket juttatnak vélt, vagy valós támadójukra. Ezen kívül maga a költõüreg is elég sok ürüléket tartalmaz, melyet a fiókák ürítenek ki magukból.

Adatok

Védelmi státusz 	védett
Természetvédelmi érték 	50000 Ft

Forrás: http://www.mme.hu/magyarorszagmadarai/madaradatbazis-upuepo
